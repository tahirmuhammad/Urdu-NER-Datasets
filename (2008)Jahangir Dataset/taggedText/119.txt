<LOCATION>کوئٹہ</LOCATION> میں اپنے آپ کو محکوم کہلوانے والی قوم پرست جماعتوں کی تنظیم پونم نےایک بہت بڑا جلسہ منعقد کیا ہے جس میں مختلف قوموں کو برابری کی بنیاد پر نئی قانون ساز اسمبلی کا انتخاب اور ان قوموں کے حقوق پر مبنی نئے آئین کے مطالبے دہرائے گئے ہیں۔ 
<LOCATION>صادق شہید پارک</LOCATION> میں اس جلسے کے دوران <ORGANIZATION>پشتونخواہ مِلّی عوامی پارٹی</ORGANIZATION> اور <ORGANIZATION>بلوچستان نیشنل پارٹی (مینگل گروپ)</ORGANIZATION> کے کارکن اور جھنڈے نمایاں نظر آرہے تھے جبکہ<LOCATION> بلوچستان </LOCATION>کے حقوق اور<LOCATION> پنجاب </LOCATION>کی بالادستی کے خلاف زبردست نعرہ بازی ہوئی۔
اس جلسے سے بزرگ سیاستدان اور پونم کے چیئرمین <PERSON>سردار عطا</PERSON>ء<PERSON>اللہ مینگل</PERSON>، <PERSON>محمود خان اچکزئی</PERSON> <PERSON>ڈاکٹر عبدالحئی بلوچ</PERSON> کے علاوہ سندھی اور سرائکی قوم پرست جماعتوں کے قائدین نے خطاب کیا۔ 
<PERSON>عطا اللہ مینگل</PERSON> اپنی تقریر میں بلوچستان کے حقوق کے مطالبے کو دہراتے ہوئے کہا ہے کہ گوادر میں ترقی کے نام پر بلوچستان کے لوگوں کو اقلیت میں تبدیل کیا جا رہا ہے ۔ 
انہوں نے کہا ہے کہ حکمران اتنے اچھے نہیں ہیں کہ<LOCATION> بلوچستان </LOCATION>کی فکر میں گوادر کی ترقی کر رہے ہیں بلکہ ان کے عزائم کچھ اور ہیں جنہیں یہاں پنپنے نہیں دیا جائے گا۔ 
<PERSON>عطاء اللہ مینگل</PERSON> نے کہا ہے کہ جلسے جلوسوں اور تقریروں سے ہم یہ کام نہیں رکوا سکتے بلکہ اس کے لیے ٹھوس اقدامات کی ضرورت ہے۔

