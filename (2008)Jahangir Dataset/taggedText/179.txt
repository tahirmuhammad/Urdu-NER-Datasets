بش مخالف فلم نے کانز میلہ لوٹ لیا 
 




امریکی ہدایت کار <PERSON>مائیکل مور</PERSON> کی متنازعہ فِلم فارن ہائٹ 11/9 کئی عشروں کہ بعد کسی فلمی میلے میں سرکردہ انعام حاصل کرنے والی پہلی دستاویزی فلم بن گئی ہے- 
<DATE>پیر</DATE> کو جب یہ فلم کانز میلے میں دکھائی گئی تو لوگ وا لہانہ انداز میں کھڑے ہوکر پندرہ منٹ تک تالیاں بجاتے رہے- 
<PERSON>مائیکل مور </PERSON>نے ایوارڈ وصول کرتے ہوئے اپنی بے پناہ مسرت کا اظہار کیا- اور کہا کہ اس پذیرائی پر ایک سرور کی سی کیفیت محسوس کر رہے ہیں - 
فارن ہائٹ11/9 میں<LOCATION> عراق</LOCATION> پر امریکی حملے کے پس منظر میں<PERSON> صدر جارج بش</PERSON> اور امیر ترین سعودی خاندانوں کے درمیان مبینہ روابط کو اجاگر کیا گیا ہے- اس میں <PERSON>اسامہ بن لادن </PERSON>بھی شامل ہیں-
امریکہ میں اس فلم کے نمائش روک دی گئی تھی۔ جو ڈیزنی ادارے کی جانب سے ہونے والی تھی۔ اب کسی اور ادارے کے توسط سے فلم کی نمائش ہوگی- 
کئی امریکی اور برطانوی اخبارات نے فلم کو مثبت قرار دیتے ہوئے عمومی طور پر سراہا تھا۔ مگر ایسا نہں کہ فلم پر تنقید نہ ہوئی ہو- <LOCATION>ہالی وڈ </LOCATION>کے ایک صحافی نے فلم کو انتخابی ہتھکنڈہ قرار دیا- جبکہ ایک تجارتی ادارے نے اسے کسی مہم کا کھلم کھلا اشتہار قرار دیا-
کانز میلے میں فارن ہائٹ 11/9 کے علاوہ اٹھارہ فلمیں دکھائی گئیں تھیں- 

