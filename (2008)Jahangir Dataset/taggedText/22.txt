روسی ریاست میں بم دھماکہ
 

دھماکہ 
روسی ریاست<LOCATION> انگشتیا </LOCATION>میں داخلی سلامتی کے ادارے <ORGANIZATION>ایف ایس بی</ORGANIZATION> کے مقامی صدر دفتر کے باہر ایک زبردست بم دھماکہ ہوا ہے۔ ابتدائی رپورٹوں کے مطابق بارود سے بھری ایک لاری پھٹ گئی جس سے خاصا نقصان ہوا ہے۔ 
اس بم دھماکے کی ذمہ داری ابھی تک کسی نے قبول نہیں کی، البتہ روسی حکومت اس سلسلے میں انگشتیا کی ہمسایہ ریاست<LOCATION> چیچنیا </LOCATION>کے علیحدگی پسندوں کی جانب اشارہ کررہی ہے۔ 
اس دھماکے نے روسی حکومت کے اس دعوے کو مشکوک بنا دیا ہے کہ <LOCATION>چیچنیا</LOCATION> اور اس کے ارد گرد کے علاقوں میں صورتِ حال پہلے کے مقابلے میں زیادہ پُرامن ہے۔ 
<ORGANIZATION>بی بی سی </ORGANIZATION>کے روسی امور کے تجزیہ نگار سٹیفن ڈیئل کے مطابق تازہ ترین دھماکے سے یہ معلوم ہوتا ہے کہ عام چیچنائیوں کے لئے معمول کی زندگی اب بھی ایک خواب ہے۔ 
گزشتہ اپریل میں حکومتِ روس نے<LOCATION> چیچنیا </LOCATION>میں اس سوال پر ریفرنڈم کرایا تھا کہ ریاست کے عوام روسی فیڈریشن میں رہنا چاہتے ہیں یا نہیں؟ 
روسی حکام نے کہا کہ ریفرنڈم میں بھاری تعداد میں روسی فیڈریشن کے حق میں ووٹ دراصل چیچنائیوں کی جانب سے روسی پالیسیوں کی توثیق کے مترادف ہے۔ 
اس ریفرنڈم کے بعد<LOCATION> چیچنیا </LOCATION>میں سیکورٹی کا نظم و نسق مسلح افواج کی بجائے وزارتِ داخلہ کے حوالے کردیا گیا اور اب پانچ <DATE>اکتوبر </DATE>کو <ORGANIZATION>چیچنیا </ORGANIZATION>میں صدارتی انتخابات بھی منعقد کرائے جارہے ہیں۔ 
لیکن حالات معمول پر آنے کی ان علامتوں کے باوجود چیچنیائی علیحدگی پسند زور شور سے اپنی تحریک کو جاری رکھے ہوئے ہیں۔ 
حالیہ مہینوں میں <LOCATION>چیچنیا </LOCATION>کے دارالحکومت <LOCATION>گروزنی</LOCATION> میں مقامی حکومت کے صدر دفتر کے باہر بم دھماکہ، فوجیوں کی ایک بس میں بم کا پھٹنا اور <LOCATION>شمالی اوسیتیا</LOCATION> میں ایک فوجی ہسپتال پر حملہ یہ سب بتاتے ہیں کہ حکومتِ ر<LOCATION>وس</LOCATION> کوشش کے باوجود اس طرح کے واقعات کو روکنے میں ناکام ہے۔ 
ان واقعات کے ذمہ داروں کو عام لوگوں کی بلاواسطہ حمایت حاصل ہے اور اگر صدارتی انتخابات سے پہلے، اگلے چند روز میں بھی اس طرح کے کچھ اور واقعات ہوجاتے ہیں تو پھر صدارتی انتخابات کے نتائج بھی ریفرنڈم کی طرح مذاق بن کر رہ جائیں گے۔ 
 

