کاروباری اور قانونی دستاویز کی عدم موجودگی میں اتنے بڑے پیمانے پر ہونے والے کاروبار میں ہیرا پھیری ہونا لازمی سا امر ہو جاتا ہے۔ ایک محتاط اندازے کے مطابق اس بازار میں سرمایہ کار حضرات کے سات سے آٹھ ارب روپے ہر سال ڈوب جاتے ہیں جب 'پارٹیاں' پیسے لے کر 'بیٹھ' جانتی ہیں۔ سوتر منڈی میں تواتر سے استعمال ہونے والی اس اصطلاح کا مطلب بتایا سوتر منڈی کے ایک متاثرہ تاجر راجہ منظور نے جو اس منڈی میں غیر روایتی طریقے سے وارد ہوئے ہیں۔ 
راجہ منظور کا کہنا ہے کہ اس منڈی میں دیگر مارکیٹوں کی طرح بہت جلدی میں فیصلے ہوتے ہیں اور کاغذی کارروائی یا گواہوں وغیرہ کے لئے وقت نہیں ہوتا۔ کروڑوں کے سودے لمحوں میں ہوتے ہیں اور بعد میں بعض اوقات منڈی میں ' آواز لگتی ہے کہ پارٹی نے اپنے آپ کو دیوالیہ قرار دے کر روپوش ہونے کا اعلان کر دیا ہے۔
راجہ منظور کا کہنا ہے کہ ہر چند ہفتوں بعد یہ عمل دہرایا جاتا ہے لیکن کاروباری دستاویز نہ ہونے کے باعث آج تک نہ کسی پر مقدمہ بنا ہے اور نہ کسی کو فراڈ کرنے پر سزا ملی 
