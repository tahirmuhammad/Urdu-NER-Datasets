پانچ لیگی دھڑوں اور <ORGANIZATION>سندھ ڈیموکریٹک الائنس</ORGANIZATION> کے انضمام سے ایک نئی جماعت '<ORGANIZATION>پاکستان مسلم لیگ</ORGANIZATION>' کے قیام کا باضابطہ اعلان کیا گیا ہے۔ نئی جماعت کا صدر اتفاق رائے سے <PERSON>چودھری شجاعت</PERSON> کو منتخب کرلیا گیا ہے جبکہ دیگر عہدیداروں کا فیصلہ نہیں ہو سکا۔
یہ فیصلہ بدھ کو تمام دھڑوں کے نمائندوں پر مشتمل مشترکہ جنرل کونسل اجلاس میں کیا گیا جس کی صدارت وزیراعظم <PERSON>میر ظفراللہ جمالی</PERSON> نے کی۔<ORGANIZATION>
مسلم لیگ ضیا</ORGANIZATION>ء کے رہنما<PERSON> اعجازالحق</PERSON> نے نئی جماعت کے صدر کے عہدے کے لئے <PERSON>چودھری شجاعت حسین</PERSON> کا نام تجویز کیا جس کی تمام دھڑوں کے سربراہان اور نمائندگان نے تائید کی اور جنرل کونسل کے اجلاس سے انہیں بلا مقابلا منتخب ہونے کی قرار داد منظور کی۔
<PERSON>امتیاز شیخ</PERSON> کی سربراہی میں قائم <ORGANIZATION>سندھ ڈیموکریٹک الائنس</ORGANIZATION> کے علاوہ اس نئی مسلم لیگ میں <PERSON>چودھری شجاعت</PERSON> کی سربراہی میں<ORGANIZATION> مسلم لیگ (ق)</ORGANIZATION>، <PERSON>پیر پگاڑہ</PERSON> کی<ORGANIZATION> مسلم لیگ (فنکشنل)</ORGANIZATION> ، <PERSON>حامد ناصر چٹھہ</PERSON> کی<ORGANIZATION> مسلم لیگ (جونیجو)</ORGANIZATION>، <PERSON>منظور احمد وٹو</PERSON> کی<ORGANIZATION> مسلم لیگ (جناح)</ORGANIZATION> اور <PERSON>اعجازالحق</PERSON> کی <ORGANIZATION>مسلم لیگ ( ضیا)</ORGANIZATION> نے اپنی اپنی جماعتیں ختم کر کے شمولیت اختار کی ہے۔
مذکورہ جنرل کونسل اجلاس میں <PERSON>پیر پگاڑہ</PERSON> موجود نہیں تھے تاہم ان کی پارٹی کے صدر نے پارٹی ختم کرنے اور <PERSON>شجاعت</PERSON> کو صدر تسلیم کرنے کا اعلان کیا۔ 

