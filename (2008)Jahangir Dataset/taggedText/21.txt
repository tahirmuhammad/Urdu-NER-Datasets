<LOCATION>اسرائیل</LOCATION> کا عقوبت خانہ
<LOCATION>
اسرائیل</LOCATION> نےاس خفیہ جیل کے وجود کا اعتراف چند ماہ قبل ہی کیا ہے
 <LOCATION>
اسرائیل</LOCATION> کی ہائی کورٹ نے حکومت سے پوچھا ہے کہ اسے اس خفیہ عقوبت خانے کے بارے میں تفصیلات دینے میں کیا تامل ہے جہاں فلسطینوں اور عربوں کو انسانی حقوق کی تنظیموں کے بقول ناقابل قبول حالات میں رکھا جاتا ہے۔
اس قید خانے کو<LOCATION> اسرائیل</LOCATION> کے اخبار نے 'اسرائیلی<LOCATION> گوانتانومے بے</LOCATION>' کا نام دیا ہے اور اس میں انتہائی خطرناک فلسطینیوں اور عرب قیدیوں کو رکھا جاتا ہے۔
<LOCATION>اسرائیل</LOCATION> کی ایک انسانی حقوق کی تنظیم نے اسرائیل کی سپریم کورٹ میں یہ مقدمہ دائر کیا تھا کہ <LOCATION>اسرائیل </LOCATION>کی جیل جسے ' فیسیلٹی تیرہ سو اکانوے' کا نام دیا گیا ہے بین الاقوامی قوانین سے مطابقت نہیں رکھتی۔ 
اس مقدمے میں یہ بھی کہا گیا ہے کہ اس جیل میں قیدیوں کو لمبے عرصے تک ان کے خاندان کے لوگوں اور وکلاء سے ملنے کی اجازت نہیں دی جاتی۔
<LOCATION>اسرائیل</LOCATION> کی حکومت اس بدنام جیل ' فیسیلٹی تیر سو اکاونے' کے وجود سے انکار تو نہیں کرتی لیکن سیکورٹی کی بنا پر اس کا محل وقوع بھی بتانے سے اجتناب کرتی ہے کیوں کہ یہ عقوبت خانہ ایک فوجی اڈے میں قائم ہے۔
سرکاری وکیل نے عدالت میں کہا کہ حکومت<ORGANIZATION> ہلال احمر </ORGANIZATION>کے ارکان کو قید خانے میں بند لوگوں سے ملانے کو تیار ہے لیکن ان کو اس جیل میں جانے کی اجازت نہیں دے سکتی۔ انہوں نے کہا کہ بین الاقوامی<ORGANIZATION> ریڈکراس</ORGANIZATION> کے لوگ کوان قیدیوں سے کسی دوسری جگہ ملوایا جا سکتا ہے۔
تاہم عدالت نے حکومت کو جواب دینے کے لیے پینتالیس دن کا وقت دیا ہے۔
اس قیدخانےکے وجود کا <ORGANIZATION>اسرائیل حکومت</ORGANIZATION> نے کچھ ماہ قبل مقامی اخبارات اور عدالتوں کے دباؤ کے بعد ہی اعتراف کیا ہے۔ تاہم اس کے محل وقوع کے بارے میں کس کو کچھ علم نہیں کیوں کہ اس قید خانے میں کس کو آج تک جانے کی اجازت نہیں دی گئی۔ 
 

