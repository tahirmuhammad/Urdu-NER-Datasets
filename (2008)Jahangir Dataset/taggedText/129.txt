انسانی کھوپڑیوں کی سمگلنگ؟
 
<LOCATION>یپال</LOCATION> میں پولیس نے دو ایسے افراد کو گرفتار کیا ہے جن کے پاس دو سو پچاس انسانی کھوپڑیاں تھیں اور جنہیں وہ سمگل کرنا چاہتے تھے۔
ملزمان کو <LOCATION>نیپال</LOCATION> <LOCATION>بھارت</LOCATION> کے ساتھ ملحق سرحد کے پاس روکا گیا جہاں سے وہ بظاہر تھیلوں میں رکھی ہوئی یہ کھوپڑیاں<LOCATION> نیپال </LOCATION>سمگل کرنے کی کوشش کر رہے تھے۔
جب پولیس نے ان افراد سے سوال کیئے تو ملزموں نے بتایا کہ انہوں نے کھوپڑیاں <LOCATION>بھارت</LOCATION> کی ریاست بیہار سے خریدی تھیں اور ہر کھوپڑی کی قیمت ڈیڑھ ڈالر تھی۔
ملزم ان کھوپڑیوں کو تین گنا زیادہ قیمت پر کھٹمنڈو کے قریب بودھا کے مقام پر فروخت کرنا چاہتے تھے۔
<LOCATION>نیپال</LOCATION> تبتی بدھ مت کا مرکز ہے اور ایسا مذہب ہے جس میں روایتی طور پر انسانی کھوپڑیاں استعمال کی جاتی ہیں۔
ملزمان کے مطابق یہ بھی ممکن تھا کہ انسانی کھوپڑیوں کو سونے اور چاندی سے سجایا جاتا اور پھر انہیں ملک سے باہر بھیج دیا جاتا۔
ایک پولیس افسر کا کہنا ہے کہ ماضی میں بھی اکا دکا کھوپڑیاں سمگل کرنے کی کوشش ہوئی ہے لیکن اتنے بڑے پیمانے پر انسانی کھوپڑیاں سمگل کرنے کا یہ اپنی نوعیت کا پہلا واقعہ ہے۔
پولیس افسر کے مطابق بظاہر ایسا لگتا تھا کہ کھوپڑیوں کو زمین سے کھود کر باہر نکالا گیا اور بعد میں ان کے دو دو حصے کیئے گئے۔
<LOCATION>نیپال</LOCATION> میں انسانی کھوپڑیوں کی سمگلنگ کے خلاف کوئی قانون نہیں ہے تاہم جن سے کھوپڑیاں برآمد ہوئی ہیں انہیں عوام میں کراہت پھیلانے کے قانون کے تحت پکڑا گیا 

