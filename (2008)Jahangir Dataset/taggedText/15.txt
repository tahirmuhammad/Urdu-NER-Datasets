'ہم جیتیں گے'

عورت کو طاقت دینے سے سب کچھ ٹھیک نہیں ہو گا لیکن فرق ضرور پڑے گا
 
خواتین سیاسی رہنماؤں نے پوری دنیا میں خواتین کی سیاست میں شمولیت کو بڑھانے کے لیئے ایک 'ایکشن پلان' تیار کر لیا ہے۔
<LOCATION>امریکہ</LOCATION> کے دارالحکومت<LOCATION> واشنگٹن</LOCATION> میں ہونے والے ایک اجلاس میں اس ضرورت پر زور دیا گیا کہ سیاسی جماعتیں عورتوں کو قبول کریں اور انہیں خوش آمدید کہیں۔ اس طرح سے وہ عورتوں کے خیالات آگاہ ہوں گی اور ان کی آواز زیادہ بہتر طریقے سے سمجھ سکیں گی۔
ستائیس ممالک سے آئے ہوئی مندوبین نے، جن میں چار برِاعظموں سے کابینہ کی وزراء بھی شامل تھیں، اس بات پر اتفاق کیا کہ رکاوٹوں کو توڑا جائے اور خواتین اور مردوں میں جمہوریت کو فروغ دیا جائے۔<ORGANIZATION>
نیشنل ڈیموکریٹک انسٹیٹیوٹ</ORGANIZATION> کی طرف سے منعقد کیے گئے اس فورم میں مندوبین نے سیاستدانوں اور حکومتوں کے لیئے چار مقاصد کی نشاندہی کی۔ وہ مقاصد مندرجہ ذیل ہیں:
۔ عورتوں کی سیاست میں شمولیت کو روکنے والی پابندیاں ختم کرنا، جس میں حق رائے دہی اور انتخابات میں حصہ لینے کا حق شامل ہے۔
۔ زیادہ تعداد میں عورتوں کو قومی، صوبائی، اور مقامی سطح پر منتخب کرنا۔
۔ سیاسی جماعتوں سے یقین دہانی کروانا کہ عورتوں کو بامعنی سیاسی قیادت اور عہدے دیئے جائیں گے اور زیادہ تعداد میں دیئے جائیں گے۔
۔ حکومتوں کی حوصلہ افزائی کرنا کہ وہ مرد اور عورت کی برابری سے متعلق ایجنسیاں، ادارے، وزارتیں اور قوانین بنائے۔

عورتوں میں سیاسی شعور بڑھ رہا ہے
 
کانفرنس میں جو اہم پیغام دیا گیا وہ یہ تھا کہ عورت کو برابری کا پورا حق ہے اور اگر عورت کو بھی مسائل کو اجاگر کرنے یا انہیں سامنے لانے کا موقعہ دیا گیا تو نہ صرف انفرادی معاشرہ بلکہ پوری دنیا ایک بہتر جگہ بن جائے گی ۔
<PERSON>گیرالڈین فیرارو</PERSON> نے، جو پہلی اور واحد امریکی خاتون ہیں جو نائب صدر کا انتخاب لڑ رہی ہیں، سامعین کو بتایا کہ 'ہم حصہ لیں گے، ہم جیتیں گے، ہم قیادت کریں گے۔۔۔ ہم اس دنیا کو اچھے کے لیئے بدل دیں گے، ایک وقت میں ایک عورت۔' 
<LOCATION>پیرو</LOCATION> کی وزیرِ اعظم<PERSON> بیٹریس میرینو لوسیرو</PERSON> نے، جو کہ آج تک <LOCATION>پیرو </LOCATION>میں کسی بھی سب سے بڑے عہدے پر پہنچنے والی پہلی خاتون ہیں، کہا کہ ان کی ترقی کا راز یہ ہے کہ انہوں نے کس طرح مروجہ صورتِ حال کو چیلنج کیا، کس طرح خواب دیکھے اور کس طرح لڑائی لڑی۔
سابق امریکی وزیرِ خارجہ <PERSON>میڈلین البرائٹ</PERSON> نے، جو کہ<LOCATION> امریکہ</LOCATION> کی تاریخ میں اتنے بڑے سرکاری عہدے پر پہنچنے والی خاتون ہیں، کہا ہے کہ دنیا میں جمہوریت کے مستقبل کے لیئے عورتوں کی سیاست میں زیادہ شمولیت بہت ضروری ہے۔ 
انہوں نے کہا کہ وہ ان میں سے نہیں ہیں جو کہتے ہیں کہ اگر عورتوں کو اختیارات ملیں تو سب مسائل حل ہو جائیں گے۔ لیکن اس کے باوجود وہ سمجھتی ہیں کہ عورت کی مکمل شمولیت ضروری ہے۔
انہوں نے خبردار کیا کہ آج جمہوریت کو مشکلات کا سامنا ہے۔ <ORGANIZATION>'طالبان</ORGANIZATION> جنہوں نے عورتوں کو طاقت سے اور بچیوں کا سکولوں سے محروم کر دیا تھا دوبارہ واپس آنے کی کوشش کر رہے ہیں اور دوسری طرف دیوارِ برلن کے گرائے جانے بعد جو جمہوریت کے لیئے تحریکیں چلی تھیں اب ماند پڑ چکی ہیں۔'

