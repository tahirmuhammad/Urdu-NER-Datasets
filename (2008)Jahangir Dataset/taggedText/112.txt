<LOCATION>فیصل آباد</LOCATION> کی <LOCATION>سوتر منڈی </LOCATION>کے بھی عجب ڈھنگ ہیں۔ پُر پیچ گلیوں، تنگ بازاروں اور سینکڑوں چھوٹی چھوٹی دوکانوں اور ان کے تھڑوں پر لگے پھٹّوں کو دیکھ کر کوئی نہیں کہہ سکتا کہ بظاہر <LOCATION>پنجاب</LOCATION> کے کسی گنجان آباد علاقے کا عام سا نظر آنے والا یہ بازار دراصل ایشیا کی سب سے بڑی یارن مارکیٹ ہے، جو دُنیا بھر میں اعلیٰ معیار کے خام کپڑے اور دھاگے کی فروخت کے لئے مشہور ہے ۔ 
ٹیکسٹائل مصنوعات کے لئے<LOCATION> پاکستان </LOCATION>کے<LOCATION> مانچسٹر</LOCATION> کے نام سے معروف شہر <LOCATION>فیصل آباد</LOCATION>، ملکی برآمدات کے حوالے سے بہت اہم ہے۔ ٹیکسٹائل مصنوعات کل ملکی برآمدات کا 60 فیصد ہیں اور ان مصنوعات میں <LOCATION>فیصل آباد</LOCATION> کا حصّہ 70 فیصد کے قریب ہے۔ 
اس ضمن میں یہ بات بھی اہم ہے کہ ان برآمدات کا دار و مدار شہر کے تاریخی گھنٹہ گھر سے متُصل اس تنگ و تاریک سی مارکیٹ پر ہے جسے لوگ مقامی زبان میں سُوتر منڈی کہتے ہیں۔ 
کہنے کو تو یہ <LOCATION>ایشیا</LOCATION>ء کی سب سے بڑی یارن مارکیٹ ہے، لیکن اس بازار کے الگ ہی قاعدے ہیں۔ یہاں نہ جدید اور بڑی بین الاقوامی منڈیوں کی طرح بڑے بڑے الیکٹرانک سائن بورڈز ہیں، نہ کمپیوٹر اور نہ ہی دیگر جدید ذرائع مواصلات سے مزین دفاتر ۔ ایک تنگ سا کمرہ ہے، تین چار ٹیلی فون اور ایک شیخ صاحب، جو نسل در نسل اسی دفتر میں براجمان ہیں۔ 
اس سوتر منڈی میں فروخت کی غرض سے آنے والا<LOCATION> مال یورپ</LOCATION>، <LOCATION>امریکہ</LOCATION> اور دیگر کئی ملکوں تک جاتا ہے لیکن اس خرید و فروخت کا کوئی حساب نہیں رکھا جاتا۔ یعنی یہاں ہونے والا بیشتر کاروبار غیر رسمی ہے۔ روزانہ اربوں روپے کے اس لین دین کا کوئی کھاتا ہے اور نہ ہی روپے کی اس تقسیم میں کوئی بنک شامل ہوتا ہے۔

