ڈپٹی انسپکٹر جنرل پولیس<LOCATION> کوئٹہ</LOCATION> <PERSON>پرویز بھٹی</PERSON> نے کہا ہے کہ حملوں میں ریموٹ کنٹرول بم استعمال ہوئے اور ان دھماکوں کے پیچھے سیاسی مقاصد ہو سکتے ہیں۔ 
اپنی بات کی وضاحت کرتے ہوئے انہوں نے کہا کہ یہ لوگ<LOCATION> پاکستان</LOCATION> میں امن نہیں چاہتے۔ 
ان سے جب پوچھا گیا کہ گوادر اور اس دھماکے کا آپس میں کچھ تعلق ہے تو انہوں نے کہا کہ 'کڑیاں ضرور ملتی ہیں' تاہم گوادر میں استعمال ہونے والا بم زیادہ طاقتور تھا جبکہ یہ دیسی ساخت کا بم تھا۔ 
انہوں نے<LOCATION> کوئٹہ </LOCATION>سمیت مختلف علاقوں میں دھماکوں کے بارے میں کہا ہے کہ خفیہ اداروں کے اہلکاروں کی کارکردگی بہتر بنانے کی ضرورت ہے۔ 
سائیکل بم دھماکے کا <LOCATION>کوئٹہ</LOCATION> میں یہ دوسرا واقعہ ہے۔ اس سے پہلے<LOCATION> بلوچستان ہائی کورٹ</LOCATION> میں ایک سائکل بم دھماکے میں تین افراد زخمی ہو گئے تھے جن میں ایک پولیس اہلکار شامل تھا۔ 
اس سے پہلے گزشتہ سال<DATE> جون</DATE> میں سریاب روڈ پر نامعلوم افراد نے پولیس کیڈٹس کی گاڑی پر حملہ کر دیا تھا جس میں ہزارہ قبیلے سے تعلق رکھنے والے بارہ اہلکار ہلاک اور دو زخمی ہوگئے تھے۔ 
<LOCATION>کوئٹہ</LOCATION> سمیت<LOCATION> بلوچستان</LOCATION> کے مختلف علاقوں میں بم دھماکوں اور راکٹ فائرنگ کے واقعات میں اضافہ ہوا ہے۔ ان میں<LOCATION> گوادر </LOCATION>کا بم دھماکہ اہم ہے جس میں تین چینی انجنیئر ہلاک اور دو پاکستانیوں سمیت گیارہ افراد زخمی ہو گئے تھے۔ ڈی آئی جی <LOCATION>کوئٹہ </LOCATION>نے کہا ہے کہ ان دھماکوں کے بارے میں کچھ شواہد ملے ہیں جن کی بنیاد پر تحقیقات جا ری ہیں۔

