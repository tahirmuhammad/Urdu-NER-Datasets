گزشتہ ہفتے<LOCATION> لاہور</LOCATION> میں ایک پولیس اہلکار کو میجر جنرل کی گاڑی روکنے پر جو سزا بھگتنی پڑی اس کی کہانی پڑھ کر میرے ذہن میں بھی ایک اسی طرح کے واقعہ کی یاد تازہ ہو گئی۔
یہ<DATE> یکم رمضان </DATE>اور<DATE> نومبر کی سولہ تاریخ</DATE> تھی۔ میں <ORGANIZATION>'ڈان</ORGANIZATION>' اخبار کے نمائندے کی حیثیت سے وزارت خارجہ میں ہونے والی بریفنگ میں شرکت کر کے واپس دفتر جا رہا تھا کہ میری گاڑی ایک فوجی کمانڈو کی گاڑی سے ٹکرا گئی۔
حادثے کا باعث میری غفلت تھی یا فوجی افسر کی تیز رفتاری یہ تعین کرنے کا وقت ہی نہیں آیا۔ ' بی کلاس کے سی کیٹگری کے آدمی' یعنی بلڈی سویلین کو ایک حکمران فوج کے افسر کی گاڑی کو نقصان پہچانے کی سزا اس وقت بھی دی گئی اور آنے والے دنوں میں بھی پوری طرح یہ احساس دلا یا گیا کہ <LOCATION>پاکستان </LOCATION>میں عام شہری اور<ORGANIZATION> پاک فوج</ORGANIZATION> کے افسر ہونے میں کیا فرق ہے۔ 
حادثے کے وقت میجر وردی میں نہیں تھا۔لیکن جس عسکری مہارت کا استعمال اس نے مجھ پر کیا اس سے میں<ORGANIZATION> پاک فوج</ORGANIZATION> کے اعلیٰ تربیتی معیار کا قائل ہوگیا۔ اسے نے مجھے زد وکوب کیا اور وہاں سے 'فرار' ہوگیا۔ 
اب مرحلہ آیا ایف آئی آر درج کرانے کا اور وہ بھی ایک آرمی میجر کے خلاف۔ یہ تو ایک دیوانے کا خواب تھا۔ پھر بھی میں نے اور کچھ دوستوں نے میڈیکل رپورٹ حاصل کرنے پر اصرار کیا۔ 
کیا فوجی قانون سے بالاتر ہیں؟ اپنی رائے بھیجیے

چھ ٹانکے لیکن میڈیکل رپورٹ کے مطابق 'شجاع خفیفہ'
شجاع خفیفہ پر ایف آئی آر تو درج نہیں ہو سکتی تھی اورتھانیدار کے پاس اس کا قانونی جواز بھی تھا لیکن صحافیوں سے بھائی چارے کی بنیاد پر اس نے نصیحت کی کہ اس 'کیس کو پرسو' کرنا آپ کے فائدے میں نہیں۔ 
معاملے کو حل کرنے کی غرض سے آئی ایس پی آر کے سابق سربراہ میجر جنرل <PERSON>راشد قریشی</PERSON> سے رابطہ کیا گیا تو جواب نہ دارد۔
<ORGANIZATION>ڈان</ORGANIZATION> اور دوسرے اخباروں میں اس خبر کی اشاعت کے بعد تو تمام سرکاری ادارے حرکت میں آ گئے اور اس خبر کو فوج کو بدنام کرنے کی مہم قرار دیا گیا۔ آئی ایس پی آر نے ایک سرکاری پریس ریلیز کے ذریعے مجھ پر نشہ کرنے اور بد کلامی کے الزامات عائد کئے اور ا س پریس ریلیز کو شائع کرنے کے لیے بھی اخبارات پر دباؤ ڈالا گیا۔
دھمکی آمیز فون آنا شروع ہوگئے اور پوچھنے والے یہ پوچھتے: '<PERSON>ہاشمی</PERSON> صاحب گھر نہیں گئے، آج کون سے راستے سے جائیں گے؟'
خیر مقدمہ عدالت میں پیش ہوا اور <PERSON>جسٹس نواز عباسی</PERSON> نے کمال دلیری کا مظاہرہ کرتے ہوئے<PERSON> ایس ایس پی ناصر خان درانی</PERSON> کو ایک گھنٹے کے نوٹس پرعدالت میں طلب کر کے ایف آئی آر درج کرنے کو کہا۔
عدالت میں ہزیمت اٹھانے کے بعد<PERSON> ناصر خان درانی</PERSON> انتقام پر اتر آئے اور میری فوری گرفتاری کے احکامات جاری کئے۔ لیکن بعض دوستوں کی ہوشیاری سے ان کے اس حکم نامے کا مجھے اور میرے ساتھیوں کوبر وقت پتہ چل گیا اور ضمانت قبل از گرفتاری حاصل کر لی گئی۔
قصہ مختصر 'کراس ایف آئی آر درج' کی گئیں۔ اس کے بعد معلوم ہوا کہ <LOCATION>پاکستان </LOCATION>کے قانوں کے مطابق حاضر فوجی افسر کے خلاف مقدمہ سول عدالت میں نہیں چل سکتا اور ڈسٹرک کورٹس کے اذیت ناک ماحول کا عذاب صرف مجھ 'بلڈی سویلین' کو اکیلے ہی جھیلنا ہے۔ میجر صاحب کو فوجی عدالت میں پیش ہونا ہو گا۔ فوجی عدالت میں یہ حقیقت آشکار ہوئی کہ افسر تو افسر ہوتا ہے ۔
عدالت میں شامل وہ تمام اہلکار جو میجر صاحب سے رینک میں چھوٹے تھے انھیں سلوٹ پہلے مارتے اور 'سر' سے بات شروع کرتے تھے۔ 
اس عدالت کے سربراہ جو کہ اصولی طور پر جج کا کردار ادا کررہے تھے میجر کو اپنے کمرے میں بیٹھا کر چائے سے تواضع کرتے تھے جب کہ 'بلڈی سویلین' کو حوالدار کے کمرے میں بٹھا دیا جاتا تھا اور ہر شخص یہ تلقین کرتا نظر آتا کہ الزمات واپس لے لیں۔
اگلے مرحلے میں انکوائری'ٹین کور ہیڈکواٹر' پہنچ جاتی ہے۔ انصاف کرنے کی بجائے ان کی کوشش بھی اس بات پر ہے کہ معاملہ رفع دفع کر دیا جائے۔ مجھے ایک اور کرنل کے دفتر میں صرف اس لیے طلب کیا جاتا ہے کہ میں یک طرفہ طور پر راضی نامے پر دستخط کر دوں۔
انکوائری کے بعد میجر صاحب کے خلاف کیا قدم اٹھایا گیا اور اٹھایا بھی گیا یا نہیں، مجھے نہیں معلوم۔ شاید فوجی اصولوں کے مطابق مدعی کو اس بارے میں مطلع کرنا ضروری نہیں کیونکہ حساس معلومات عام نہیں کی جاتیں۔
 

