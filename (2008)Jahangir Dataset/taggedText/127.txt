<PERSON>محمود خان اچکزئی</PERSON> نے اپنی تقریر میں کہا ہے کہ تمام سیاسی جماعتوں کو متحد ہو کر جرنیلوں سے کہنا پڑے گا کہ 'بابا آپ سرحدوں کی حفاظت کرو سیاست سیاستدانوں کا کام ہے'، فوج کے لیے تمام سازوسامان مہیا کرنا سیاستدانوں کا کام ہوگا۔ 
انہوں نے دیگر ممالک کی مثالیں دیتے ہوئے کہا ہے کہ کہیں بھی فوج اور خفیہ ایجنسیاں سیاست یا حکومتی کاموں میں مداخلت نہیں کرتیں صرف<LOCATION> پاکستان </LOCATION>میں یہ کام ہو ہا ہے جس کی وہ ہر مقام پر مخالفت کریں گے۔
<PERSON>محمود خان</PERSON> نے مذہبی جماعتوں پر تنقید کرتے ہوئے کہا ہے کہ انہوں نے ایک جنرل کو تسلیم کرکے تین مزید جرنیلوں کی سیاست میں آمد کے لئے راہ ہموار کر دی ہے اور نعرے جمہوریت کے لگا رہے ہیں۔
<ORGANIZATION>نیشنل پارٹی</ORGANIZATION> کے<PERSON> ڈاکٹر عبدالحئی</PERSON> نے کہا ہے کہ<LOCATION> بلوچستان</LOCATION> کی ساحلی پٹی کو اونے پونے داموں بیچا جا رہا ہے جس کی وہ اجازت نہیں دیں گے ۔ 
انہوں نے اپنے مخصوص انداز میں جلسے کو یہ باور کرایا کہ موجودہ حکمران طبقہ زمینوں کی ایجنٹی بھی کر رہا ہے، سوسائیٹیاں بھی یہ خود ہی بنا رہے ہیں اور<LOCATION> بلوچستان</LOCATION> کے عوام کے حقوق چھین رہے ہیں۔
مبصرین کے مطابق یہ جلسہ <LOCATION>کوئٹہ </LOCATION>کی تاریخ کا ایک بڑا جلسہ تھا۔ صادق شہید پارک لوگوں سے کھچا کھچ بھرا ہوا تھا۔ 
مغرب کی آزان کے وقت نماز کا وقفہ کیا گیا لوگوں نے پارک میں نماز ادا کی اور پھر جلسہ شروع ہوا لیکن لوگوں کی تعداد کم نہیں ہوئی۔ 

