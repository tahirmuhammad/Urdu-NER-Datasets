<PERSON>نادر خان ن</PERSON>ے ایک سوال پر کہا کہ جب ' بابے جناح ( <PERSON>محمد علی جناح</PERSON> ) اور<PERSON> نہرو</PERSON> میں جھگڑا ہوا تو سکھ نقل مکانی کر گئے تھے'۔
<LOCATION>گاؤں گاہ</LOCATION> کو موجودہ حالت میں تو شاید اب <PERSON>من موہن سنگھ</PERSON> بھی پہچان نہ پائیں کیونکہ اب ان کے سکول سمیت تمام عمارات نئے سرے سے تعمیر ہوئی ہیں۔
گاؤں کی بڑی گلیاں بھی اتنی تنگ ہیں کہ گاڑی بڑے احتیاط سے گزارنی پڑتی ہے۔ تاہم تمام گلیوں میں اینٹوں سے پختہ راہیں اور نکاسی آب کی پکی نالیاں بنی ہوئی ہیں۔ 
اب <LOCATION>گاہ</LOCATION> میں ایسی علامت کہیں کہیں ہی ملتی ہے کہ وہاں کبھی سکھ رہتے تھے۔ اس کے علاوہ بھائی<PERSON> خان </PERSON>کا تالاب یا پھر بدھو والا تالاب ایسے ہیں جو سکھوں کے دور کی علامات ہیں۔ گاؤں کے بزرگوں کے بقول ان تالابوں میں برسات کا پانی جمع ہوتا ہے۔ پہلے زمانے میں تو پینے کا پانی بھی یہاں سے ہی حاصل ہوتا تھا لیکن اب جانور یہاں پانی پیتے ہیں۔ 

