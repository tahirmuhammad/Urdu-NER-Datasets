<LOCATION>ماسکو</LOCATION> میں دھماکہ، چھ ہلاک

دھماکے کے بعد کا منظر
 
<LOCATION>ماسکو</LOCATION> کے ریڈ سکوائر میں ایک کار بم دھماکے میں کم سے کم چھ افراد کے ہلاک ہونے کی اطلاع ہے۔
<ORGANIZATION>روسی خبر رساں ایجنسی تار اتاس</ORGANIZATION> کے مطابق ابتدائی تحقیقات کے بعد پتا چلا ہے کہ دھماکہ ایک خاتون خود کش حملہ آور نے کیا اور اس میں چھ افراد ہلاک اور کم سے کم تیرہ زخمی ہوگئے۔ 
دھماکے سے روسی دارالحکومت کے<LOCATION> مرکزی شاپنگ سٹریٹ تویرسکایا</LOCATION> میں عمارتوں کی کھڑکیاں ٹوٹ گئیں۔ تاہم ایک عینی شاہد نے کہا کہ کوئی بڑا نقصان نہیں ہوا۔ یہ بازار<LOCATION> وسطی ماسکو </LOCATION>میں کریملِن سے صرف کچھ سو میٹر کے فاصلے پر ہے۔
پولیس کا کہنا ہے کہ ابھی یہ واضح نہیں ہوا ہے کہ دھماکہ دہشتگردی کا نتیجہ ہے یا نہیں۔
<ORGANIZATION>رائٹرز</ORGANIZATION> کے ایک صحافی کا کہنا ہے کہ انہوں نے سڑک پر ایک خاتون کا جسم سے الگ ہوا سر اور برف پر بکھرے جسم کے ٹکڑے دیکھے۔
<LOCATION>ماسکو</LOCATION> میں ہمارے نامہ نگار کا کہنا ہے کہ پولیس نے علاقے کو گھیرے میں لے لیا ہے اور بم ناکارہ بنانے والے ایک روبوٹ کو بھی جائے وقوع پر لایا گیا ہے۔
چند ہی روز قبل<LOCATION> جنوبی روس</LOCATION> میں ایک ٹرین میں ہونے والے خود کش حملے میں کم سے کم چھتیس افراد ہلاک ہو گئے۔
 

