<PERSON>مرلی دھرن</PERSON> کے لیے وزیر اعظم کی اپیل
 

<PERSON>مرلی دھرن</PERSON> ٹیسٹ کرکٹ میں پانچ سو انیس وکٹیں حاصل کر چکے ہیں

سری لنکا کے <PERSON>وزیر اعظم ماہیندہ راج پاکسے</PERSON> بین الاقوامی کرکٹ کونسل کی طرف سے <PERSON>مرلی دھرن </PERSON>کی مخصوص گیند 'دوُسرا' پر پابندی لگائے جانے کے فیصلے کے خلاف اپیل کریں گے۔
<LOCATION>سری لنکا</LOCATION> کے وزیر اعظم کے ایک ترجمان نے <ORGANIZATION>بی بی سی</ORGANIZATION> کو بتایا کہ<PERSON> مرلی دھرن </PERSON>پر لگائی جانے والی پابندی کے خلاف <LOCATION>سری لنکا</LOCATION> کے وزیر اعظم عالمی کرکٹ کونسل کے خلاف مقدمہ دائر کریں گے۔
<ORGANIZATION>آئی سی سی</ORGANIZATION> کا کہنا ہے کہ اگر <PERSON>مرلی دھرن</PERSON> نے دوُسرا گیند کرانی بند نہ کی تو ان پر ایک سال کے لیے بین الاقوامی کرکٹ میچ کھیلنے پر پابندی لگائی جا سکتی ہے۔
<PERSON>مرلی دھرن</PERSON> کی دوُسرا گیند سیدھے ہاتھ سے بلے بازی کرنے والے کھلاڑیوں کے لیے پچ پر پڑنے کے بعد باہر نکلتی ہے۔
<LOCATION>سری لنکا</LOCATION> کے بتیس سالہ کھلاڑی<PERSON> مرلی دھرن</PERSON> اس وقت ٹیسٹ کرکٹ میں سب سے زیادہ کھلاڑیوں کو آوٹ کر چکے ہیں۔ انہوں نے <LOCATION>ویسٹ انڈیز</LOCATION> کے بالر کورٹنی والش کا ریکارڈ توڑ دیا تھا۔
ترجمان نے کہا کہ<PERSON> مرلی دھرن</PERSON> کے معاملے پر وزیراعظم <ORGANIZATION>پاکستان کرکٹ بورڈ</ORGANIZATION> کے چیئرمین <PERSON>شہر یار خان</PERSON> اور <ORGANIZATION>بھارت کرکٹ بورڈ</ORGANIZATION> کے چیئرمین <PERSON>جگ موہن ڈالمیا</PERSON> سے پہلے ہی بات کر چکے ہیں۔
اطلاعات کے مطابق <LOCATION>سری لنکا</LOCATION>، <LOCATION>آسٹریلیا</LOCATION> اور<LOCATION> برطانیہ </LOCATION>سے تعلق رکھنے والے مشہور وکلاء کی خدمات حاصل کر رہا ہے تاکہ اس معاملے پر <ORGANIZATION>آئی سی سی</ORGANIZATION> کے خلاف مقدمہ دائر کرنے پر غور کیا جاسکے۔
<PERSON>مرلی دھرن</PERSON> نے کہا کہ اس معاملے پر انہیں اپنی حکومت سے جو مدد فراہم کی جا رہی ہے اس پر وہ نہایت مطمئن اور خوش ہیں۔
 

