<LOCATION>پاکستان</LOCATION> میں چھ دینی جماعتوں کے اتحاد <ORGANIZATION>متحدہ مجلس عمل</ORGANIZATION> نے<DATE> بارہ مئی</DATE> کو <LOCATION>کراچی </LOCATION>میں ہونے والے ضمنی انتخابات کے نتائج منسوخ کر کے دوبارہ فوج کی نگرانی میں انتخاب کرانے کا مطالبہ کیا ہے۔ مجلس کے مطابق ملک میں آخری قوت فوج ہی کی ہے جو امن و امان قائم رکھ سکتی ہے تاہم ان کا کہنا تھا کہ کسی اور ملک کی فوج یا کسی ادارے کو بلا کر نگرانی نہیں کرائی جا سکتی ۔
ان خیالات کا اظہار<PERSON> مولانا فضل الرحمٰن</PERSON> نے<DATE> پیر</DATE> کے روز <ORGANIZATION>متحدہ مجلس عمل </ORGANIZATION>کی سپریم کونسل کے اجلاس میں کئے گئے فیصلوں کے بعد بریفنگ دیتے ہوئے کیا۔ اس موقعہ پر <PERSON>قاضی حسین احمد </PERSON>اور <PERSON>علامہ ساجد نقوی</PERSON> اور دیگر رہنما بھی موجود تھے۔
<ORGANIZATION>مجلس عمل</ORGANIZATION> نے چیف الیکشن کمشنر پر شفاف ضمنی انتخابات کے انعقاد میں ناکامی اور گورنر سندھ پر دھاندلی کرانے کے الزامات عائد کرتے ہوئے کہا ہے کہ انہیں فوری طور پر مستعفی ہونا چاہئے۔ 

