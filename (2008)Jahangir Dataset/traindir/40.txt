جرائم بذریعہ انٹرنیٹ، ڈاک 
<ORGANIZATION>
برطانوی پولیس</ORGANIZATION> نے تنبیہ جاری کی ہے کہ جرائم پیشہ عناصر ملک میں تخریب کاری کے لئے ڈاک کے نظام اور انٹرنیٹ کا استعمال کررہے ہیں۔ انہوں نے ارکانِ پارلیمان کے ایک گروپ کو مشورہ دیا ہے کہ سڑکوں اور گلیوں میں مزید پولیس اہلکار تعینات کر نے کی ضرورت ہے کیونکہ مجرمانہ کارووائیوں میں اضافہ ہوا ہے۔
پولیس حکام کا کہنا ہے کہ جرائم پیشہ عناصر ملک میں بندوقیں اور پستولیں سمگل کرنے کے لئے انٹرنیٹ کا استعمال کررہے ہیں۔
توقع کی جارہی ہے کہ جلد ہی بندوق یا پستول سے متعلقہ جرائم پر ایک رپورٹ جاری کی جائے گی۔
پولیس حکام کا کہنا ہے کہ انہوں نے ایسی بندوقیں برآمد کی ہیں جن کی خریداری کا آرڈر<LOCATION> برطانیہ</LOCATION> سے انٹرنیٹ کے ذریعے دیا گیا تھا اور یہ بندوقیں عام ڈاک کے پارسل کی شکل میں بیرونِ ملک سے ڈاک کے محکمے تک پہنچی ہیں۔
اس تنبیہ سے قبل<DATE> اکتوبر</DATE> میں<LOCATION> برطانیہ</LOCATION> کی وزارتِ داخلہ نے اپنی ایک رپورٹ میں کہا تھا کہ ملک میں فائرنگ کے واقعات اور بندوق کے استعمال میں اضافہ ہوا ہے۔
پولیس کا کہنا ہے کہ انہیں فائرنگ کے واقعات میں تفتیش کے لئے ہسپتالوں کا تعاون درکار ہے اس لئے ہسپتال کی انتظامیہ کو چاہئے کہ وہ ایسے زخمیوں کے بارے میں پولیس کو بتائیں جو فائرنگ سے زخمی ہوئے ہوں۔
اپریل میں<ORGANIZATION> برطانوی حکومت</ORGANIZATION> نے اعلان کیا تھا اسلحہ حکام کے حوالے کرنے پر عام معافی کی سکیم بہت کارآمد ثابت ہوئی ہے اور لوگوں نے تینتالیس ہزار نو سو آٹھ بندوقیں اور پستولیں اور دس لاکھ سے زائد گولہ بارود حکام کے حوالے کیا ہے۔

